---
created: 2026-02-14
---

Clipped from: [https://www.soulouposeto.gr/2021/10/dapeda-eksoterikou-xorou-idees-gia-diy-anakainish.html](https://www.soulouposeto.gr/2021/10/dapeda-eksoterikou-xorou-idees-gia-diy-anakainish.html)

## ~~Η~~ όψη του πατώματος είναι από τα πιο καθοριστικά στοιχεία για την γενική αισθητική όχι μόνο εσωτερικών αλλά και εξωτερικών χώρων. Παλιά, φθαρμένα και γενικά αντιαισθητικά δάπεδα σε μπαλκόνια ή αυλές συχνά καταστρέφουν την γενική εικόνα και είναι το στοιχείο από το οποίο θα πρέπει να ξεκινά η διαμόρφωση ενός πραγματικά καλαίσθητου και λειτουργικού εξωτερικού χώρου. 

[

![Exported image](Exported%20image%2020260211195711-0.jpeg)

](https://blogger.googleusercontent.com/img/b/R29vZ2xl/AVvXsEjjkDCNxQSq4X3LyQipUqRgU_oqfEMEE1JkEM9pQg3qCTCBTs-AYdQmEtkoizWT2XvD72aulyS25khOlDkAN6gpD-uREvraojQ0SqRmId2JmYkJZzsa5zAkpbLsk_PE7Xmt6j4CumX2yVw/s2048/dapeda_eksoterikou_xorou+%252811%2529.jpg)
 Άστρωτα τσιμέντα, φθαρμένα πλακάκια - μάρμαρα, παλιά μωσαϊκά στο μπαλκόνι ή στο σημείο που έχετε οργανώσει ένα καθιστικό στην αυλή. Με όποιο τρόπο, έπιπλα, διακοσμητικά στοιχεία κλπ και εάν προσπαθήσετε να τα κρύψετε είναι πάντα ...εκεί :) και όμως υπάρχουν πολλές επιλογές ώστε ακόμη και μόνοι σας να αναβαθμίσετε σημαντικά την αισθητική του χώρου.   

Οι πιο διαδεδομένες λύσεις  επένδυσης δαπέδου εξωτερικών χώρων με πλακάκι ή κάθε είδους πέτρινη επίστρωση είναι μια διαδικασία που δύσκολα μπορεί να πραγματοποιηθεί από όποιον δεν έχει γνώσεις στο συγκεκριμένο αντικείμενο, το κόστος τοποθέτησης δεν είναι διόλου ευκαταφρόνητο ειδικά αν χώρος είναι μεγάλος  και ταυτόχρονα είναι επιλογές απαγορευτικές για νοικιασμένα σπίτια.    Όμως η σύχρονη αγορά υλικών δόμησης - διαμόρφωσης εξωτερικών χώρων περιλαμβάνει αρκετές επιλογές υλικών πιο εύκολης τοποθέτησης, μέσα από τις οποίες μπορείτε να επιλέξετε την καταλληλότερη ανάλογα με το μέγεθος αλλά και την χρήση του χώρου. 
 
_Βάψιμο_ 
 [

![Exported image](Exported%20image%2020260211195713-1.jpeg)

](https://blogger.googleusercontent.com/img/b/R29vZ2xl/AVvXsEhT7qosgmYhZzgjwW1NbQjFW49VBHMIgrJ1KB9dVPVFcKNUIpT5yXLPVXBBKW713NLoscbfxUDGEylcFkSS30BMYsi-8-MbXh7ER7Rhm574LCXK6auNHmN2YAwocn3UiWS7NpAgEdc-SDg/s2048/dapeda_eksoterikou_xorou+%25288%2529.jpg)

Η πιο απλή λύση για άστρωτα τσιμέντα και για να δημιουργήσετε στο σημείο που έχετε οργανώσει ένα καθιστικό στην αυλή ένα πολύ ιδιαίτερο και οικονομικό δάπεδο.   
Με ακρυλικό εξωτερικών χώρων ή χρώματα κιμωλίας οι τσιμεντένιες επιφάνειες βάφονται όπως και κάθε άλλη και ένα ειδικό προστατευτικό βερνίκι που εφαρμόζεται μετά το χρώμα θα το διατηρήσει αναλλοίωτο για μεγάλο χρονικό διάστημα.   
Μια επιλογή που ασφαλώς προσφέρει ένα αποτέλεσμα που δεν θα διαρκέσει για ...πάντα, όμως είναι πολύ προτιμότερη από την αντιαισθητική όψη του άστρωτου τσιμέντου.  
   
Επίσης, χρησιμοποιώντας βοηθητικά ένα καλούπι για μονοπάτια και χρώματα σε σπρέϊ μπορείτε να δώσετε στο δάπεδο όψη πλακόστρωτου, σε όποιες αποχρώσεις προτιμάτε. Δείτε **εδώ** **πως ακριβώς θα το κάνετε.** 
 [

![Exported image](Exported%20image%2020260211195714-2.jpeg)

](https://blogger.googleusercontent.com/img/b/R29vZ2xl/AVvXsEjfEZnc3iwQJKy2WMwwq1FPtLLqqY4k4NfwgxeKQieG-jyC41dR8HBA6tkW-U-We6-086Fm_5lQPfg8YsP_LZA_dN0vPixxJ7cpr2W0_6NWdyWWcwakj5izYTKNRoSW_1EfU_srboO2ngA/s2048/dapeda_eksoterikou_xorou+%25282%2529.jpg)

Η λύση του βαψίματος μπορεί να εφαρμοστεί με πολλούς διαφορετικούς τρόπους, την δημιουργία γεωμετρικών σχεδίων κλπ απλά με την χρήση προστατευτικής ταινίας βαψίματος με την οποία θα διαχωρίσετε τα τμήματα του δαπέδου που θέλετε να έχουν διαφορετική απόχρωση.  
Άστρωτα τσιμέντα με ανομοιομορφίες θα αποκτήσουν εντελώς λεία - επίπεδη επιφάνεια με την χρήση, πριν το βάψιμο, ενός επιπεδοποιητικού κονιάματος που θα βρείτε σε καταστήματα με σχετικά είδη. Πρόκειται για κονιάματα με βάση το τσιμέντο που αναμειγνύονται με νερό, απλώνονται στο δάπεδο σε ρευστή μορφή και έχουν την ιδιότητα να καλύπτουν ομοιόμορφα τα κενά και τις ανομοιομορφίες. Έτσι η εντελώς λεία επιφάνεια μπορεί στην συνέχεια να επεξεργαστεί με χρώμα ή να υποστεί κάθε είδους επίστρωση πολύ πιο εύκολα. 
 
_Συνθετικός χλοοτάπητας_ 
 [

![Exported image](Exported%20image%2020260211195716-3.jpeg)

](https://blogger.googleusercontent.com/img/b/R29vZ2xl/AVvXsEgmP-c2sBt6E5AEm54VhWfCHlnU-GavjLmA1mupt-YavulkndvQzP2jkp6B60P3jMcqpOwKkhJ73djN_G9tAMoW8VGB_f1Un7NBjfRMiqs0CUkkdwQr4ZxfMtU_tDpmFLJRNy4uKmv7WUc/s2048/dapeda_eksoterikou_xorou+%25289%2529.jpg)

Το πλαστικό δεν είναι σίγουρα το πιο καλαίσθητο υλικό, γενικά, αλλά και ειδικά για την διαμόρφωση εξωτερικών χώρων όπου θα πρέπει να κυριαρχούν φυσικά στοιχεία.   
Όμως σε ένα μπαλκόνι με αντιαισθητικό δάπεδο ενός νοικιασμένου σπιτιού, όταν ο χώρος χρησιμοποιείται από μικρά παιδιά ή στην περίπτωση που θέλετε εύκολα και γρήγορα να καλύψετε ένα παλιό - φθαρμένο δάπεδο σε εξωτερικό χώρο είναι μια πρακτική επιλογή.   
Στην [αγορά θα βρείτε](https://www.neocarpet.gr/el/products/list/1/Synthetikos-xlootapitas?gclid=CjwKCAjwqcKFBhAhEiwAfEr7zXuVczgjRTgbhKGnmDNxUrone30MulmrepaKEeZ2nzI4SJLkyLpn6hoCzXIQAvD_BwE) **ποικιλία** επιλογών συνθετικού γκαζόν σε αποχρώσεις και πάχος, η δε τοποθέτησή του είναι πανεύκολη.  

_Ξύλινα συναρμολογούμενα πλακάκια_ 
 [

![Exported image](Exported%20image%2020260211195718-4.jpeg)

](https://blogger.googleusercontent.com/img/b/R29vZ2xl/AVvXsEgS-eqn7IM-pMU6AMkaQkiISqtxpQlgm6xtHnreCbyk7av84lY5yqJ4IXhWNhNUIDJMh4MCyUWEk38GRibKQZbdP30Vsmc8OlcaNRz_A_8yb2WLuxVUbrtVq4-4kutr3DMezGTOlxhWOAI/s2048/dapeda_eksoterikou_xorou+%25284%2529.jpg)

Μια επιλογή που γίνεται όλο και πιο δημοφιλής για την επίστρωση δαπέδων εξωτερικού χώρου.   
Ξύλινα πλακάκια με υπόστρωμα PVC το οποίο διαθέτει εγκοπές έτσι που το ένα κομμάτι να ενώνεται με το άλλο δημιουργώντας ένα ενιαίο ξύλινο δάπεδο, ιδιαίτερα καλαίσθητο. 

[

![Exported image](Exported%20image%2020260211195721-5.jpeg)

](https://blogger.googleusercontent.com/img/b/R29vZ2xl/AVvXsEh4ckI7FoJvKSG9fJXUrvHb9ozSwRQwBarJdg9au9A7hJBWDjwH4OHJzxaM630c_1Nx0HMnRXMf8sVCoZ6JiUts_znhI3yrDSA2Vf27kbBWF41sZJfQuSBV7FV-vl_qvhZyxTNABF26Goo/s2048/dapeda_eksoterikou_xorou+%25285%2529.jpg)

Μια επιλογή που εκτός της ομορφιάς του ξύλου διαθέτει το πλεονέκτημα της πολύ εύκολης τοποθέτησης αλλά και το μειονέκτημα ότι τα [ξύλινα πλακάκια για εξωτερικούς χώρους](https://www.ikea.gr/proioda/kipos-exoterikoi-horoi/patoma-exoterikou-horou/runnen-ependysi-dapedoy-ekswterikoy-xwroy-9-tem-/90234226) δεν κόβονται. Αποτέλεσμα είναι περιμετρικά του χώρου επίστρωσης όπως και στα σημεία που υπάρχουν πόρτες, μπαλκονόπορτες κλπ δημιουργείται υψομετρική διαφορά που θα πρέπει να εξομαλυνθεί είτε με ειδικά προφίλ είτε με άλλου είδους υλικό πχ συνθετικό γκαζόν, χαλίκι κλπ υλικά με τα οποία έτσι και αλλιώς τα ξύλινα πλακάκια μπορούν να συνδυαστούν σε μεγάλους εξωτερικούς χώρους.  

_Συνθετικά συναρμολογούμενα πλακάκια_ 
 [

![Exported image](Exported%20image%2020260211195726-6.jpeg)

](https://blogger.googleusercontent.com/img/b/R29vZ2xl/AVvXsEivG-9Hh6h3pbsjBRt7S1QztjAmDtKCaMaAq4nCMqyUBwXIH2bLqwddiDlRVaEuw2UkWJwtAgexb66qHHpPbRd1t3GBPRdou7qDq_qU6haEMnEWDrYgTm2y5AC8ezTRqSOaz35wskeQkO8/s2048/dapeda_eksoterikou_xorou+%25286%2529.jpg)

Ακόμη πιο ανθεκτικά από τα ξύλινα, τοποθετούνται με τον ίδιο τρόπο και θα τα βρείτε στην αγορά σε ποικιλία σχεδίων - αποχρώσεων. 
 [

![Exported image](Exported%20image%2020260211195728-7.jpeg)

](https://blogger.googleusercontent.com/img/b/R29vZ2xl/AVvXsEgZ5PZdnLif81XDTo8_mSDzTXe0HFS9urw8ODEUWTkAuhyphenhyphentkTx69w8HDw4J-LTjwoe_6CC9Jlw89kJl6K_K8f3uVEdCDrCyj1L_x2uwp9IldfWJshCeyB5LYd0IJKTtIKEj89v3p9DnASE/s1200/dapeda_eksoterikou_xorou+%25281%2529.jpg)

Στο ίδιο δάπεδο μπορούν να τοποθετηθούν και συνδυαστικά διαφορετικά σχέδια, ενώ μια ιδιαίτερα πρακτική επιλογή που θα βρείτε στην [ΙΚΕΑ](https://www.ikea.gr/proioda/kipos-exoterikoi-horoi/patoma-exoterikou-horou/) είναι η διάθεση ξεχωριστά του PVC υποστρώματος και του επάνω μέρους του πλακιδίου, για ευκολότερους και πιο εντυπωσιακούς σχηματισμούς.   
Δείτε τα [εδώ](https://www.ikea.gr/proioda/kipos-exoterikoi-horoi/patoma-exoterikou-horou/). 

_Βάψιμο με Stencil_
 [

![Exported image](Exported%20image%2020260211195729-8.jpeg)

](https://blogger.googleusercontent.com/img/b/R29vZ2xl/AVvXsEi_MwZN8Q-PnbY3V9Sxylo5ulUE69PNJWOqboDNdt-_vBhq72JVou0KSnF9Nr1JrOYIwTP6GrwzZMu91mYZ2bRBqRdCjkC056se68XhOA4O4tI36O6GYlttb0Vz4I__b1TNEfpmR_4JIqE/s2048/dapeda_eksoterikou_xorou+%25287%2529.jpg)

Από τις πιο εντυπωσιακές και οικονομικές επιλογές για να αλλάξετε όψη σε άστρωτα τσιμέντα σε αυλές και φθαρμένα πλακάκια μπαλκονιού.   Ανάλογα με την ...υπομονή σας :) τον αριθμό των αποχρώσεων και το σχέδιο stencil που θα χρησιμοποιήσετε το αποτέλεσμα μπορεί να προκύψει από απλά καλαίσθητο έως ιδιαίτερα εντυπωσιακό.   
Δείτε **εδώ** **βήμα - βήμα πως ακριβώς θα το κάνετε.** 
 [

![Exported image](Exported%20image%2020260211195730-9.jpeg)

](https://blogger.googleusercontent.com/img/b/R29vZ2xl/AVvXsEjN8xTbAVv1t1dCSaRT4Wh-oSq7u_7YAccsSmI6sfGucKbmprGH5WWyfNpxcRi9PkbiHckfnoLHe8854ZzpFffyqw7EOr16L12ykySOD-dOyVtC8lTXX5XUISxEaChUXJYBgSQySfDHxb8/s2048/dapeda_eksoterikou_xorou.jpg)  

_Πάτωμα βινυλίου εξωτερικών χώρων_ 
 [

![Exported image](Exported%20image%2020260211195733-10.jpeg)

](https://blogger.googleusercontent.com/img/b/R29vZ2xl/AVvXsEhzDvc1thF4hZXu7kjP9wYjpQUGC47dHfHPGHgl-tHBNZOB2a4_yH-pVOdnmd4Q_zZfMmtiUf1srAasHaDo3nYVAawL3YXz27VRqyC7I6BSYzIu5txfuqRYbM6xfMM7Gz09gwUwHyf1iK4/s2048/dapeda_eksoterikou_xorou+%252810%2529.jpg)

Τα **πατώματα βινυλίου** **με όψη ξύλου, μαρμάρου κλπ που σε σχέση με τα αντίστοιχα laminate μένουν ανεπηρέαστα από το νερό είναι μια όλο και πιο δημοφιλής επιλογή για την επίστρωση του δαπέδου σε κάθε χώρο του σπιτιού.**   
Στα καταστήματα εμπορίας σχετικών ειδών θα βρείτε πατώματα βινυλίου για χρήση σε εξωτερικούς χώρους και διαφορετικών τύπων σε ό,τι αφορά την τοποθέτηση. Πλωτά, όπου τα κομμάτια - λωρίδες συναρμολογούνται μεταξύ τους με ειδικές εγκοπές ή κολλητά που τοποθετούνται στο δάπεδο είτε με την κόλλα που ήδη διαθέτουν στη πίσω πλευρά είτε με πρόσθετη κόλλα - σιλικόνη.   

Αισθητικά το αποτέλεσμα είναι πολύ καλαίσθητο, είναι κατάλληλα τόσο για μικρούς όσο και μεγαλύτερους χώρους, ενώ το γεγονός της εύκολης τοποθέτησης κάνει το συνολικό τους κόστος μικρότερο από αυτό της επίστρωσης με ένα ποιοτικό πλακάκι για εξωτερικούς χώρους. 

_Ξύλο_ 
 [

![Exported image](Exported%20image%2020260211195734-11.jpeg)

](https://blogger.googleusercontent.com/img/b/R29vZ2xl/AVvXsEirkdDa-PaTIDW_koL4dJewOI_rA-cpNw1rnIoHFSSOsQO23_8hgnS197ja6G0v37aQYlVZNYYOkpG6KJTB5MuaTActeac-khsjuZqH5jRosYesC1fouXdiUdl978ZEYj-ix72EuCXb_Oc/s2048/dapeda_eksoterikou_xorou+%25283%2529.jpg)  

Η κορυφαία επιλογή αισθητικά είτε πρόκειται για μπαλκόνι είτε για ένα deck σε κήπο - αυλή.   
Ειδικά επεξεργασμένες ξύλινες σανίδες με αντοχή σε εξωτερικές συνθήκες, που τοποθετούνται συνήθως όπως ακριβώς και τα παρκέ.   
Μοναδικό μειονέκτημά τους το ...κόστος τους σε σχέση με άλλες επιλογές, όμως ειδικά για μικρούς χώρους δεν είναι απαγορευτικό και φυσικά σε μεγάλο βαθμό εξαρτάται από την ποιότητα του ξύλου που θα επιλέξετε.   
Αν το προτιμάτε πατώματα αυτής της μορφής θα βρείτε στην αγορά και από PVC με όψη απομίμησης ξύλου σε διάφορες αποχρώσεις. 
 [

![Exported image](Exported%20image%2020260211195737-12.jpeg)

](https://blogger.googleusercontent.com/img/b/R29vZ2xl/AVvXsEjGW7wpWsLLIPkprQGh8JFmd5oRbWWXxsPE2iDVEJ7JGKb8EOSN24eQLA_f9GNCHmNlsrCtfqBEDJHtd7ayTTHKgu66LWwdRjrc1sxkYo96XTFgE48k4j4Dqo1X2CpZUo_UsCjjTZ2q4FU/s2048/vapsimo_dapedou_me_stencil.jpg)
 Γενικά και πριν καταλήξετε στις κλασσικές επιλογές πέτρες - πλακάκια για την **κάλυψη του δαπέδου στους εξωτερικούς χώρους του σπιτιού ή του εξοχικού** **όπως και για όλες τις περιπτώσεις που τα συγκεκριμένα δάπεδα χρειάζονται ανανέωση, μελετήστε όλες τις πιθανές επιλογές που προσφέρει η σύγχρονη αγορά δόμησης ή επιλέξτε μια DIY εύκολη και οικονομική λύση που όσο και αν διαρκέσει είναι σίγουρα προτιμότερη από την θέα ενός φθαρμένου - αντιαισθητικού δαπέδου που χαλά όλη την ατμόσφαιρα που προσπαθείτε να δημιουργήσετε στο μπαλκόνι ή την αυλή σας :)** 

[

![Exported image](Exported%20image%2020260211195742-13.jpeg)

](https://blogger.googleusercontent.com/img/b/R29vZ2xl/AVvXsEhhSxJ7c0KwazTM90expOTJPXfIWBsTeThVYzttRBufDo3YAcejwsGRTbNitNv_61-ioeimN0fMYqFilwV-paG6B2PksArx3FPMQsKmTetaYgK_TL6OxOqUvOOd32wm-CV9VEc78y5_SCl2fgKu5UjT5H-e5brwLeqsOsPY3l1GLZPMdMLaqJqStAkG/s181/signature.jpg)