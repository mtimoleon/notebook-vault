Clipped from: [https://www.insurancemarket.gr/odigos-asfaleias/autokinito/adeia-kykloforias-aftokinitou-epexigisi](https://www.insurancemarket.gr/odigos-asfaleias/autokinito/adeia-kykloforias-aftokinitou-epexigisi)
 
Σου έχει τύχει ποτέ να κοιτάς το έγγραφο της άδειας κυκλοφορίας του αυτοκινήτου σου και να μη μπορείς να βγάλεις άκρη με όλους αυτούς τους κωδικούς; Αν ναι, να ξέρεις δεν είσαι η εξαίρεση.
 Οι περισσότεροι οδηγοί δεν γνωρίζουν τι είναι αυτοί οι κωδικοί στην άδεια κυκλοφορίας και σε ποιες πληροφορίες του οχήματός τους αναφέρονται. Μην απελπίζεσαι όμως! Με το παρακάτω άρθρο θα μπορέσεις να αποκωδικοποιήσεις κάθε πεδίο και να βρεις εύκολα αυτό που ψάχνεις.

## Tι σημαίνουν οι κωδικοί πάνω στην άδεια κυκλοφορίας;


Πάμε λοιπόν να δούμε τι ακριβώς σημαίνουν οι κωδικοί πάνω στην άδεια κυκλοφορίας:

- **A** Αριθμός κυκλοφορίας
- **B** Ημερομηνία έκδοσης της πρώτης άδειας κυκλοφορίας του οχήματος
- **C** Ονομαστικά στοιχεία:
- **C.1** Κάτοχος της άδειας κυκλοφορίας
- **C.1.1** Επώνυμο ή επωνυμία επιχείρησης
- **C.1.2** Μικρό όνομα ή ονόματα ή αρχικά (κατά περίπτωση)
- **C.1.3** Διεύθυνση στο κράτος-μέλος που εκδίδει την άδεια κυκλοφορίας κατά τη στιγμή έκδοσης του εγγράφου
- **C.4** Μνεία του γεγονότος, ότι ο κάτοχος της άδειας κυκλοφορίας: i) Είναι κύριος του οχήματος ii) Δεν είναι κύριος του οχήματος iii) Δεν πιστοποιείται από την άδεια κυκλοφορίας ως ο κύριος του οχήματος
- **D** Όχημα
- **D.1** Μάρκα
- **D.2** Τύπος – Παραλλαγές (εφόσον υπάρχουν) – Έκδοση (εφόσον υπάρχει)
- **D.3** Εμπορική (-ές) ονομασία (-ες)
- **E** Αριθμός αναγνώρισης οχήματος
- **F** Μάζα:
- **F.1** Μέγιστη τεχνικά αποδεκτή μάζα φορτωμένου οχήματος (εκτός μοτοσικλετών)
- **F.2** Μέγιστη αποδεκτή μάζα φορτωμένου οχήματος εν κυκλοφορία στο κράτος μέλος που έχει εκδώσει την άδεια κυκλοφοράς
- **F.3** Μέγιστη αποδεκτή μάζα φορτωμένου συνδυασμού εν λειτουργία στο κράτος μέλος που έχει εκδώσει την άδεια κυκλοφορίας
- **G** Μάζα του οχήματος εν κυκλοφορία με το αμάξωμα και με το σύστημα ζεύξης στην περίπτωση ρυμουλκού οχήματος, κατηγορίας πλην της Μ1
- **H** Διάρκεια ισχύος της άδειας (όπου προβλέπεται)
- **I** Ημερομηνία έκδοσης της άδειας κυκλοφορίας στην οποία αναφέρεται η παρούσα άδεια
- **J** Κατηγορία του οχήματος
- **K** Αριθμός έγκρισης τύπου (όπου προβλέπεται)
- **L** Αριθμός αξόνων
- **M** Μεταξόνιο (σε mm)
- **O** Μέγιστη τεχνικά επιτρεπτή ρυμουλκούμενη μάζα:
- **O.1** Με συστήματα πέδησης (Kg)
- **O.2** Χωρίς συστήματα πέδησης (Kg)
- **P** Κινητήρας:
- **P.1** Κυλινδρισμός του κινητήρα (σε cm3)
- **P.2** Μέγιστη ωφέλιμη ισχύς (KW)
- **P.3** Τύπος καύσιμου ή πηγή ενέργειας του κινητήρα
- **P.4** Στροφές κινητήρα της P.2 (min -1)
- **P.5** Αριθμός ανγνώρισης του κινητήρα
- **Q** Λόγος ισχύς/ βάρους (KW/kg) (μόνο για μοτοσικλέτες)
- **R** Χρώμα του οχήματος
- **S** Αριμός θέσεων
- **S.1** Αριθμός θέσεων για καθήμενους, του οδηγού συμπεριλαμβανομένου
- **S.2** Αριθμός θέσεων για όρθιους (όπου προβλέπεται)
- **T** Μέγιστη ταχύτητα (km/h) (μόνο για L)
- **U** Στάθμη θορύβου: U.1 Εν στάσει [σε \>dB(A)]
- **U.2** Στροφές κινητήρα (min -1)
- **U.3** Εν κινήσει (όταν περνά) [dB(A)]
- **V** Καυσαέρια:
- **V.6** Διορθωμένος συντελεστής απορρόφησης προκειμένου για Diesel (m-1)
- **V.7** CO2 (g/km)
- **V.9** Ένδειξη περιβαλλοντικής κατηγορίας έγκρισης ΕΚ: αναγραφή της έκδοσης της εφαρμοστέας δυνάμει της οδηγίας 70/220/ΕΟΚ ή της οδηγίας 88/77/ΕΟΚ
- **W** Χωρητικότητα δεξαμενής (-ών) καυσίμου (lt)

### Άδεια κυκλοφορίας: Εθνικοί κωδικοί & η σημασία τους

Θα έχεις δει κάτι μεμονωμένους αριθμούς πάνω στην άδεια κυκλοφορίας, πέρα από τα γράμματα και τους λοιπούς κωδικούς. Ας δούμε λοιπόν την επεξήγηση και αυτών των κωδικών πάνω στην άδεια κυκλοφορίας:

1. Όνομα πατρός
2. Ποσοστό συνιδιοκτησίας
3. Αριθμός Φορολογικού Μητρώου
4. Ημερομηνίας πρώτης άδειας στην Ελλάδα
5. Κωδικός εργοστασίου
6. Κωδικός τύπου
7. Είδος οχήματος
8. Χρήση
9. Κωδικός καυσίμου
10. Φορολογίσιμη Ισχύς
11. Κωδικός χρώματος
12. Οδηγία πέδησης
13. Σχήμα αμάξης
14. Οπίσθιος πρόβολος (σε mm)
15. Τύπος αμάξης
16. Τροχοί (Αριθμός)
17. Ελαστικά
18. ΦΠR/ ΦΠρ (kg)
19. Ωφέλιμη μάζα (kg)
20. Ωφέλιμη μάζα συρμού (kg)
21. Μάζα συρμού εν κυκλοφορία (kg)
22. Προηγούμενος αριθμός κυκλοφορίας στην Ελλάδα
23. Έδρα
24. Ειδικός αριθμός δικαιώματος
25. Διαστάσεις αμάξης (mm)
26. Αριθμός Βιβλιαρίου Μεταβολών
27. Ολικές διαστάσεις συρμού (mm)
28. Είδος αμάξης

## Πού βρίσκονται οι ίπποι στην άδεια κυκλοφορίας;

Ένα άλλο συχνό ερώτημα είναι το πού βρίσκονται οι ίπποι. Οι ίπποι στην άδεια κυκλοφορίας δεν αναγράφονται πουθενά, ωστόσο αναγράφεται η ισχύς. Συγκεκριμένα μπορείς να τη βρεις στο P.2 «Μέγιστη ωφέλιμη ισχύς του κινητήρα (kW)».
 Αν λοιπόν θέλεις να δεις σε πόσους ίππους αντιστοιχεί αυτός ο αριθμός που διαβάζεις, θα πρέπει να κάνεις μία απλή μαθηματική πράξη: **kW x 1,36**. Παραδείγματος χάρη, αν στο P.2 αναγράφεται 95 kW, τότε το αυτοκίνητό σου έχει 129,2 ίππους (PS).

### Φορολογήσιμοι ίπποι: Πώς τους υπολογίζω;

Οι φορολογήσιμοι ίπποι των αυτοκινήτων είναι ένα στοιχείο που λίγοι οδηγοί ξέρουν και δεν σχετίζεται με την ιπποδύναμη του κινητήρα. Έχουν ξεκάθαρα φορολογικό χαρακτήρα ενώ παράλληλα επηρεάζουν το **ασφάλιστρο** **που καλείσαι να πληρώσεις στο συμβόλαιο ασφάλειας που κλείνεις για το όχημά σου.**
 Οι φορολογήσιμοι ίπποι υπολογίζονται πολλαπλασιάζοντας τα κυβικά εκατοστά του κινητήρα του αυτοκινήτου επί τον συντελεστή 0,007 με τη στρογγυλοποίηση να γίνεται στον κοντινότερο ακέραιο αριθμό.

### Πού φαίνονται τα κυβικά στην άδεια κυκλοφορίας;

Θέλεις να βρεις την κυλινδρική ισχύ που έχει το όχημά σου; Τότε, κοίταξε στην ενότητα Ρ.1 «Κυλινδρισμός του κινητήρα (σε cm3)». Ο αριθμός αυτός υποδεικνύει πόσα είναι τα κυβικά του αυτοκινήτου, δηλαδή πόσο ισχυρός είναι ο κινητήρας του.

## Άδεια κυκλοφορίας οχήματος online, γίνεται;

Έχασες την άδεια κυκλοφορίας; Μήπως σου την έκλεψαν; Μήπως σκίστηκε; Μην ανησυχείς, γίνεται να εκδόσεις αντίγραφο της άδεια κυκλοφορίας ηλεκτρονικά. Μέσω του **gov.gr** **πλέον, μπορείς να βγάλεις εύκολα online το αντίγραφο της, μέχρι να αποκτήσεις τη νέα σου άδεια.**
 Η διαδικασία είναι απλή και θα σε γλιτώσει από τη γραφειοκρατία που υπήρχε μέχρι πρότινος. Θα χρειαστείς τους κωδικούς TaxisNet και το σύστημα θα σου εμφανίσει αυτόματα το όχημα ή τα οχήματα που έχεις στην κατοχή σου, καθώς και αναλυτικά τα **στοιχεία του οχήματος** και του **κατόχου.** Ακόμη, θα εμφανίσει:

- αν το όχημα έχει περάσει ΚΤΕΟ,
- πότε είναι ο επόμενος έλεγχος,
- αν υπάρχει οφειλή για **τέλη κυκλοφορίας****,**
- μέχρι πότε είναι ασφαλισμένο και αν βρίσκεται σε κίνηση ή ακινησία.

Στην ίδια σελίδα, έχεις τη δυνατότητα να συμπληρώσεις τα στοιχεία της **ψηφιακής αίτησης για αντίγραφο της άδειας κυκλοφορίας** λόγω απώλειας, κλοπής ή φθοράς και να επιλέξεις τον τρόπο παραλαβής.
 Τώρα πλέον που γνωρίζεις τι σημαίνουν οι κωδικοί στην άδεια κυκλοφορίας του αυτοκινήτου σου και πώς μπορείς να βρεις εύκολα και online αντίγραφο της άδειας κυκλοφορίας, δεν χρειάζεται να ανησυχείς για τίποτα.
 🕦 Και αν πλησιάζει η ανανέωση του συμβολαίου σου, σου έχουμε τη λύση. Μπες στο insurancemarket.gr, σύγκρινε τιμές από έως 29 ασφαλιστικές εταιρείες & βρες την καλύτερη **ασφάλεια αυτοκινήτου** **για σένα!**